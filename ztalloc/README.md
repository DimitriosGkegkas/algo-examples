# Lottery
## Introduction
Μία πολύ μυστήρια και ευτυχώς υποθετική υπολογιστική μηχανή διαθέτει μόνο έναν καταχωρητή, που χωράει ένα φυσικό αριθμό το πολύ εξαψήφιο (0 έως 999.999). Η μηχανή αυτή υποστηρίζει μόνο δύο πράξεις:
•	half ("h”), που διαιρεί το περιεχόμενο του καταχωρητή δια δύο (ακέραια διαίρεση), και
•	triple plus one ("t”), που πολλαπλασιάζει το περιεχόμενο του καταχωρητή επί τρία και προσθέτει ένα. Η πράξη αυτή προκαλεί σφάλμα εκτέλεσης αν το αποτέλεσμα έχει περισσότερα από έξι ψηφία και το πρόγραμμα που την εκτελεί δεν είναι έγκυρο.
Ένα πρόγραμμα αυτής της μηχανής είναι μία (πιθανώς κενή) ακολουθία από χαρακτήρες "h” ή/και "t”, που αντιστοιχούν στις παραπάνω δύο εντολές και εκτελούνται κατά σειρά από αριστερά προς τα δεξιά. Το «αποτέλεσμα» της εκτέλεσης του προγράμματος είναι το τελικό περιεχόμενο του καταχωρητή και, προφανώς, εξαρτάται από το αρχικό περιεχόμενο του καταχωρητή, το οποίο θα ονομάζουμε «είσοδο».
Για παράδειγμα, αν η είσοδος είναι 0 και εκτελέσουμε το πρόγραμμα "ttththtth”, το αποτέλεσμα θα είναι ο αριθμός 42, αφού το περιεχόμενο του καταχωρητή της μηχανής θα γίνει διαδοχικά: 0 ^ 1 ^ 4 ^ 13 ^ 6 ^ 19 ^ 9 ^ 28 ^ 85 ^ 42.
Δυστυχώς δε γνωρίζουμε ποια ακριβώς είναι η τιμή της εισόδου, γνωρίζουμε μόνο ότι βρίσκεται σε ένα κλειστό διάστημα φυσικών αριθμών [Lin, Rin]. Θέλουμε να εξασφαλίσουμε ότι το αποτέλεσμα θα βρίσκεται οπωσδήποτε στο κλειστό διάστημα [Lout, Rout]· Βρείτε το ελάχιστο δυνατό έγκυρο πρόγραμμα που επιτυγχάνει το ζητούμενο, δηλαδή το πρόγραμμα που έχει τις λιγότερες δυνατές πράξεις. Αν υπάρχουν περισσότερα έγκυρα προγράμματα που επιτυγχάνουν το ζητούμενο με το ίδιο πλήθος πράξεων, τότε βρείτε το λεξικογραφικά μικρότερο.
## What we want
Αυτό που ζητάει η άσκηση είναι να γραφούν τρία προγράμματα (ένα σε Python, ένα σε Prolog και ένα σε Java) τα οποία να παίρνουν ως είσοδο μία ακολουθία από ερωτήματα της παραπάνω μορφής (δηλαδή τετράδες Lin, Rin, Lout, Rout) και για κάθε μία υπολογίζουν το ελάχιστο ζητούμενο πρόγραμμα.
## Input
Τα στοιχεία εισόδου θα διαβάζονται από ένα αρχείο με μορφή σαν και αυτή που φαίνεται στα παραδείγματα παρακάτω. Η πρώτη γραμμή του αρχείου θα περιέχει έναν ακέραιο αριθμό Q, το πλήθος των ερωτημάτων που θα ακολουθήσουν. Κάθε μία από τις επόμενες Q γραμμές θα περιέχει τέσσερις ακέραιους αριθμούς Lin, Rin, Lout, Rout, χωρισμένους ανά δύο με ένα κενό διάστημα.
## Output
Το πρόγραμμά σας θα πρέπει να εκτυπώνει στην τυπική έξοδο (standard output) συνολικά Q γραμμές, κάθε μία από τις οποίες θα περιέχει το ελάχιστο πρόγραμμα για το αντίστοιχο ερώτημα. Αν για κάποιο ερώτημα η απάντηση είναι το κενό πρόγραμμα, το πρόγραμμά σας θα πρέπει να τυπώνει στην αντίστοιχη γραμμή τη συμβολοσειρά "EMPTY”. Αν για κάποιο ερώτημα δεν υπάρχει απάντηση (δηλαδή κανένα πρόγραμμα δεν εξασφαλίζει ότι το αποτέλεσμα θα είναι στο επιθυμητό διάστημα) τότε το πρόγραμμά σας θα πρέπει να εκτυπώνει στην αντίστοιχη γραμμή τη συμβολοσειρά "IMPOSSIBLE”.