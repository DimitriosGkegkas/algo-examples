#   Colors
## Introduction
Τη γάτα μου τη λένε Princess Arjumand. Της αρέσει να παίζει με μια πολύχρωμη κορδέλα. Η κορδέλα έχει μήκος Ν εκατοστά και κάθε εκατοστό της είναι χρωματισμένο με ένα χρώμα από Κ δυνατά χρώματα, αριθμημένα από το 1 έως και το Κ.
Η Arjumand έχει καλλιτεχνικές τάσεις και αρνείται να παίξει με την κορδέλα, αν δεν έχει όλα τα χρώματα από το 1 έως και το Κ. Αν όμως η κορδέλα είναι πολύ μακριά, τότε εύκολα μπερδεύεται και η Arjumand εκνευρίζεται. Βοηθήστε με να βρω και να της κόψω το μικρότερο δυνατό κομμάτι της κορδέλας που να περιέχει όλα τα χρώματα!
## What we want
Η άσκηση σας ζητάει να γράψετε δύο προγράμματα (ένα σε C/C++ και ένα σε ML) τα οποία να διαβάζουν το μήκος της κορδέλας, το πλήθος των χρωμάτων και τους κωδικούς των χρωμάτων με τα οποία είναι χρωματισμένο κάθε εκατοστό της κορδέλας, και να βρίσκουν το μήκος του ελάχιστου δυνατού κομματιού της κορδέλας που περιέχει όλα τα χρώματα.
## Input
Τα στοιχεία εισόδου θα διαβάζονται από ένα αρχείο όπως φαίνεται στα παραδείγματα που ακολουθούν. Η πρώτη γραμμή του αρχείου περιέχει δύο ακέραιους αριθμούς χωρισμένους μεταξύ τους με ένα κενό διάστημα: το μήκος της κορδέλας Ν (1 < Ν < 1.000.000) και το πλήθος των χρωμάτων Κ (1 < Κ < 100.000). Η δεύτερη γραμμή περιέχει ακριβώς Ν ακέραιους αριθμούς C (1 < Cj < K) χωρισμένους μεταξύ τους με ένα κενό διάστημα. Οι αριθμοί αυτοί είναι οι κωδικοί των χρωμάτων με τα οποία είναι χρωματισμένο κάθε εκατοστό της κορδέλας, από τη μία άκρη μέχρι την άλλη.
## Output
Το πρόγραμμά σας πρέπει να εκτυπώνει μία γραμμή αποτελούμενη από ακριβώς έναν ακέραιο αριθμό: το μήκος του μικρότερου δυνατού κομματιού της κορδέλας που περιέχει όλα τα χρώματα μεταξύ 1 και Κ. Αν δεν υπάρχει τέτοιο κομμάτι (γιατί στην αρχική κορδέλα δεν υπήρχαν όλα τα χρώματα), τότε στην έξοδο πρέπει να γράφεται ο αριθμός 0 (μηδέν).


