# Save The Cat
## Introduction
Αφού βαρέθηκε να παίζει με την κορδέλα της, η Arjumand βγήκε βόλτα. Για κακή της τύχη, ο δρόμος την έφερε σε ένα σκοτεινό υπόγειο και, για ακόμα χειρότερη τύχη της, το υπόγειο είναι έτοιμο να πλημμυρίσει. Η Arjumand μισεί το νερό!
Δίνεται ένας διδιάστατος χάρτης του υπογείου, αποτελούμενος από N x M τετραγωνάκια (1 < Ν, Μ < 1000). Κάθε τετραγωνάκι του χάρτη περιέχει ένα από τα εξής σύμβολα:
“A” Η αρχική θέση της Arjumand.
“W” Το τετράγωνο περιέχει ένα σπασμένο σωλήνα νερού.
“. ” (τελεία): Το τετράγωνο είναι αρχικά κενό.
“Χ” (εμπόδιο): Σε αυτό το τετράγωνο δεν μπορεί να πάει ούτε η Arjumand ούτε το νερό.
Κάθε χρονική στιγμή, το νερό που βγαίνει από τους σπασμένους σωλήνες εξαπλώνεται στα γειτονικά τετράγωνα (αριστερά, δεξιά, πάνω και κάτω), αν αυτά δεν είναι εμπόδια, με αποτέλεσμα ο χάρτης σιγά-σιγά να πλημμυρίζει. Το νερό κινείται με ρυθμό ένα τετράγωνο ανά μονάδα χρόνου. Ευτυχώς για εκείνη, και η Arjumand μπορεί να κινείται στα γειτονικά της τετράγωνα, με ρυθμό επίσης ένα τετράγωνο ανά μονάδα χρόνου. Αυτό που πρέπει να βρείτε είναι:
•	ποια είναι η αργότερη χρονική στιγμή που μπορούμε να σώσουμε την Arjumand, και
•	σε ποιο τετράγωνο του χάρτη θα τη βάλουμε να πάει για να τη σώσουμε.
Η απάντηση στη δεύτερη ερώτηση είναι μία συμβολοσειρά η οποία περιγράφει την ακολουθία κινήσεων που θα κάνει η Arjumand ώστε να βρεθεί στο τετράγωνο από το οποίο θα τη σώσουμε. Οι δυνατές κινήσεις παριστάνονται με τα σύμβολα:
“R”	Μετακίνηση ένα τετράγωνο δεξιά στο χάρτη.
“L”	Μετακίνηση ένα τετράγωνο αριστερά στο χάρτη.
“U”	Μετακίνηση ένα τετράγωνο προς τα πάνω στο χάρτη.
“D”	Μετακίνηση ένα τετράγωνο προς τα κάτω στο χάρτη.
## What we want
Η άσκηση σας ζητάει να γράψετε δύο προγράμματα τα οποία θα απαντούν στα παραπάνω ερωτήματα.
## Input
Η είσοδος του προγράμματός σας διαβάζεται από ένα αρχείο αποτελούμενο από Ν γραμμές, κάθε μία από τις οποίες περιέχει Μ σύμβολα. Το αρχείο αυτό αναπαριστά το χάρτη.
## Output
Η έξοδος του προγράμματός σας πρέπει να είναι η ακόλουθη. Στην πρώτη γραμμή πρέπει να τυπώνεται η αργότερη χρονική στιγμή κατά την οποία θα πρέπει να σώσουμε την Arjumand. Αν η Arjumand είναι ασφαλής και μπορούμε να τη σώσουμε οποιαδήποτε στιγμή, στην πρώτη γραμμή πρέπει να τυπώνεται η λέξη “infinity”. Διαφορετικά, η πρώτη γραμμή πρέπει να περιέχει ακριβώς έναν φυσικό αριθμό. Στη δεύτερη γραμμή πρέπει να τυπώνεται η συμβολοσειρά που αντιστοιχεί στην ακολουθία κινήσεων της Arjumand. Αν αυτή η ακολουθία είναι κενή, δηλαδή αν πρόκειται να σώσουμε την Arjumand από το τετράγωνο στο οποίο βρίσκεται, τότε στη δεύτερη γραμμή πρέπει να τυπώνεται η λέξη “stay”. Αν υπάρχουν πολλές διαφορετικές λύσεις, τότε επιλέγουμε μία ακολουθία κινήσεων που την οδηγεί στο τετράγωνο με τις μικρότερες λεξικογραφικά συντεταγμένες (πρώτα γραμμή και μετά στήλη) και αν υπάρχουν πολλές ακολουθίες κινήσεων που οδηγούν σε αυτό το τετράγωνο, τότε επιλέγουμε τη μικρότερη σε πλήθος κινήσεων και (μεταξύ ισομηκών) τη λεξικογραφικά μικρότερη.