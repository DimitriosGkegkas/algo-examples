# Social Credits
## Introduction
Τα τελευταία χρόνια κυκλοφορεί έντονα η φήμη ότι η κυβέρνηση της Κίνας ετοιμάζει ένα σύστημα αξιολόγησης των κατοίκων της, το οποίο προορίζεται να τεθεί σε εφαρμογή μέσα στην επόμενη δεκαετία. Σύμφωνα με αυτό το σύστημα, κάθε κάτοικος της χώρας θα έχει ένα social credit. Ανάλογα με την τιμή του social credit, θα παρέχονται στους κατοίκους κάποια προνόμια ή θα επιβάλλονται ορισμένες κυρώσεις. Το social credit ενός ατόμου υπολογίζεται ανάλογα με την συμπεριφορά του ίδιου, αλλά και ανάλογα με το social credit των ατόμων με τα οποία συναναστρέφεται.
Ενδιαφέρεστε να επεκτείνετε τις εμπορικές σας δραστηριότητες στην Κίνα, και θέλετε να είστε προετοιμασμένος(η) για το νέο σύστημα αξιολόγησης. Έχετε δημιουργήσει ήδη έναν μακρύ κατάλογο με Ν άτομα που μπορείτε να συναντήσετε. Οι μεγάλες αποστάσεις υπαγορεύουν μια πολύ συγκεκριμένη σειρά με την οποία μπορούν να γίνουν αυτές οι συναντήσεις. Έτσι έχετε οργανώσει τον κατάλογό σας με βάση αυτή τη σειρά. Μετά από προσεκτική έρευνα, έχετε υπολογίσει το social credit κάθε ατόμου % στον κατάλογό σας. Στην προσπάθεια να μεγιστοποιήσετε το δικό σας social credit, καταλήγετε ότι η καλύτερη στρατηγική είναι να συναντιέστε με κάποιο άτομο που έχει αυστηρά μεγαλύτερο social credit από το προηγούμενο άτομο που συναντήσατε. Μπορείτε να κάνετε μέχρι Κ εξαιρέσεις χωρίς να βλάψετε το social credit σας, αλλά όχι περισσότερες.
## What we want
Πριν επισκεφθείτε την Κίνα, θέλετε να φτιάξετε ένα αποδοτικό πρόγραμμα που θα υπολογίζει το μέγιστο πλήθος ατόμων που μπορείτε να συναντήσετε με βάση τη συγκεκριμένη στρατηγική.
## Input
Αρχικά, το πρόγραμμα θα διαβάζει από το standard input δύο θετικούς ακεραίους Ν και Κ, τον συνολικό αριθμό των ατόμων με τα οποία μπορείτε να συναντηθείτε και το μέγιστο πλήθος εξαιρέσεων που μπορείτε να κάνετε. Στην επόμενη γραμμή, θα υπάρχουν Ν φυσικοί αριθμοί (χωρισμένοι με κενό), που αντιστοιχούν στο social credit των ατόμων με τα οποία μπορείτε να συναντηθείτε. Τα social credits θα δίνονται με τη σειρά που μπορούν να γίνουν οι συναντήσεις.
## Output
Το πρόγραμμά σας πρέπει να τυπώνει στο standard output (στην πρώτη γραμμή) τον μέγιστο αριθμό ατόμων που μπορείτε να συναντηθείτε, ώστε κάθε άτομο που θα συναντήσετε, με Κ το πολύ εξαιρέσεις, να έχει social credit αυστηρά μεγαλύτερο από το άτομο που συναντήσατε προηγουμένως.

Παραδείγματα Εισόδου:
9 1
3 9 4 5 8 6 1 3 7 
Παραδείγματα Εξόδου:
7
